<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>АПОЛОГ. Випуск №10.</title>
    <link id="mainPageCssLink" rel="stylesheet" href="./style.css">
    <link rel="apple-touch-icon" sizes="180x180" href="./favicons/">
    <link rel="icon" type="image/png" sizes="32x32" href="./favicons/actual-removebg-preview.png.png">
    <link rel="icon" type="image/png" sizes="16x16" href="./favicons/actual-removebg-preview.png.png">
    <link rel="manifest" href="./favicons/site.webmanifest">
    <link rel="mask-icon" href="./favicons/safari-pinned-tab.svg" color="#000000">
    <meta name="msapplication-TileColor" content="#fffefa">
    <meta name="theme-color" content="#ffffff">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Caveat:wght@400;700&display=swap" rel="stylesheet">
    <script src="https://kit.fontawesome.com/6c531ec574.js" crossorigin="anonymous"></script>
</head>
<body>
    
    <div class="wrapper">

        <div class="stories-header">
            <div class="hamburger-menu">
                <input id="menu__toggle" type="checkbox">
                <label class="menu__btn" for="menu__toggle">
                  <span></span>
                </label>
                <ul class="menu__box">
                  <li><a class="menu__item" href="./stories3.html">НАСТУПНЕ ОПОВІДАННЯ</a></li>
                  <li><a class="menu__item" href="./stories1.html">ПОПЕРЕДНЄ ОПОВІДАННЯ</a></li>
                </ul>
            </div>
            <div class="stories-sub-header">
                <div class="main-btn-container">
                    <a href="./index.html">
                        <img src="./images/лого-removebg-preview.png" class="logo-img" alt="logo">
                    </a>
                </div>
            </div>
            <div class="theme-container pl">
                <input type="checkbox" name="" id="theme" hidden>
                <label class="changeThemeBtn" for="theme"><i class="fa-solid fa-gear"></i></label>
            </div>
        </div>

        <!-- MAIN CONTENT -->
    <section class="main-stories-content">
        <div class="main-sidebar">
            <a href="./stories3.html" class="episode-link">НАСТУПНЕ ОПОВІДАННЯ</a>
            <a href="./stories1.html" class="episode-link">ПОПЕРЕДНЄ ОПОВІДАННЯ</a>
        </div>

        <div class="stories-container">
            <div class="stories-item">
                <div class="stories-title-container">
                    <div class="title-text-container">
                        <p id="stories1" class="stories-title">Найпотрібніша людина на планеті</p>
                        <p class="annotations">Авторка: Софія Гуд</p>
                        <p class="annotations">
                        </p>
                    </div>
                    <img src="./images/stories2.jpg" class="stories-img" alt="">
                </div>
                <div class="stories-text-container">
                    <p class="stories-text">
                      <p class="stories-text">В тринадцять років Едік ще не зовсім чітко усвідомлював значення слова «крах», але саме ним, подорослішавши, він описуватиме стан своєї сім'ї після смерті батька. Ніколи не думав ‒ та й навіщо було? ‒ що одного разу така важлива частина його світу просто зникне, залишивши дзвінку порожнечу, діру, пустими коренями пророслу до землі.</p><p class="stories-text"> Він не розумів смерті. Точніше, розумів цілком і ясно, читав в енциклопедіях, як вимирали динозаври і вибухали наднові, як на вогнищах спалювали відьом і винищували корінні народи, але не міг усвідомити, що подібне відбулося з їхньою сім’єю, маленькою і непримітною, тому не міг і прийняти, що тато більше ніколи не повернеться додому. Ніколи.</p><p class="stories-text"> Він був стажером. Мріяв потрапити на постійну ставку. Грав на саксофоні вечорами, завжди пах автоматною кавою, медом і сильним, пряним одеколоном. Він показував синові старі DVD-диски, які збирав у дитинстві, розказував історії про космос та інопланетян, почуті на МЕГА-ТВ, розповідав про маленькі міста, в яких працював, та підлітків, з якими дружив. Тато Едіка будив його пізно на вихідних, щоб кататися на велосипедах навколо району та слухати старе кантрі, у якому він знав кожне слово.</p><p class="stories-text"> Після смерті чоловіка очі Едікової мами погасли і потьмяніли. Вони і без того були темні, карі, майже чорні, але тепер в тій каризні не лишилося жодного живого блиску. Одна суцільна пустота. Вона здавалася тінню минулої себе, вицвілою на сонці фотографією. Мама чахла, худла, як худ тато, лежачи в лікарні, аж поки не вибухнула після похорону – і перетворилася в суцільну гіпсову маску. Тепер її майже ніколи не бувало вдома. Вона мовчала за сніданками, а вечері взагалі здебільшого пропускала. Приходила вночі, майже за опівніч, втомлена і мовчазна, з пакетами продуктів з цілодобового магазину. Але щоразу обов'язково заходила до кімнати сина, бажаючи на добраніч. Від цього ставало хоч трохи легше.</p><p class="stories-text"> Ілюзії ніколи не тривають довго.</p><p class="stories-text"> Едік барахтався загубленим човником в морі людей та подій. Він втомився, не знав, кому можна довірити своє горе, тому розповідав його всім і кожному: казав, що планує вбити лікаря, спалити лікарню, чим страшенно лякав однокласників і більшість вчителів.</p><p class="stories-text"> Єдина, хто намагався допомогти ‒ Роза, тиха непримітна однокласниця, схожа на кокер-спаніеля. Вона ніколи не висувалася, трималася осторонь, щоб не потрапити під гарячу руку агресивної кагали булінгу, але тут чомусь вирішила втрутитися. Пропонувала допомогу. Едік відмовлявся. Вона кивала.</p><p class="stories-text"> Едік казав, що краще помер би хтось інший, взагалі хто завгодно, Жаба Віталіївна з 7-«Г» чи двірник, фізрук чи директор, хто завгодно, аби тільки не його тато. А згодом, отримавши вирок від вчительки англійської ‒ не говорив взагалі ні з ким. Пересів з третьої парти на останню, припинив робити домашнє і схилився над телефоном. Класна керівничка відвела Едіка до шкільного психолога, але що міг вдіяти вкритий пліснявою часу колишній радянський політрук?</p><p class="stories-text"> Хлопчик хотів заснути і не прокинутися, захворіти і героїчно померти, як Федько з того твору, що вони читали на українській літературі, щоб мама нарешті звернула на нього увагу, побачила, пошкодувала. Але мама не звертала, не бачила і не шкодувала.</p><p class="stories-text"> А потім однокласники почали дивитися.</p><p class="stories-text"> Де б Едік не знаходився, в якій частині класу не відкривав би знервовано підручник чи не їв спокійно булочку в їдальні, він був впевнений – вони дивилися. Спостерігали. Обговорювали. В своїх думках коршунами літали над ним. А він колись вважав їх друзями. Здавалося, спина фізично відчувала гаряче тепло, бо погляди були пронизливі, гострі. Але як тільки Едік обертався, то не знаходив їх. Як мінімум, направлених йому у відповідь.</p><p class="stories-text"> Хоча здогадки були.</p><p class="stories-text"> Коли б він не дивився, не кидав погляд за спину, то кокер-спаніель з пулькатими сірими очима завжди була поруч. Приглядалася, з якого боку би краще напасти, і як тільки Едік вловлював цей контакт, то Роза ніби відступала.</p><p class="stories-text"> Едік потер очі зап’ястком.</p><p class="stories-text"> Дорога від школи до дому займала хвилин тридцять повільного кроку. Раніше – в компанії хлопців, штурхаючись і сміючись, він міг прийти через чотири години після уроків, але тепер, добровільним самітником, йому хотілося якнайшвидше опинитися в своїй кімнаті. Світ за її межами дратував.</p><p class="stories-text"> Так могло продовжуватися до кінця школи, якби в одну п'ятницю мама, залишивши на столі записку, не наказала піти в магазин до її знайомої на Північний. Забрати якийсь пакет. Від бульвару Богдана Хмельницького до найбільшого мікрорайону міста було порівняно недалеко, але хлопець все одно пішов найдовшою дорогою: між приватними будинками вздовж крихітних вулиць. Десь там в дворах колись був магазин.</p><p class="stories-text"> По інший бік вулиці лежав пустир. Колись в майбутньому район Північний розсунеться, розпрямиться, і там виросте ще одна стіна мурашиних багатоповерхівок, але зараз це лише смуга нічиєї, сухої землі. Едік востаннє подивився на неї і зайшов до провулку.</p><p class="stories-text"> Арка між під'їздами зустріла його тишею і протягом холодного, осіннього рівненського вітру. Раптом з-за повороту вийшло троє – в спортивних костюмах і куртках. Загородили дорогу. Едік потупцявся, пропустив вдих. Ще цього не вистачало. Хотів обійти – не поступилися, навпаки: вирівняли плечі, певне, щоб здатися більшими. Особливо вирівняв той, що посередині, товстенький курдуплик. Усміхалися – зуби мали жовті, з ротів тхнуло перегаром.</p><p class="stories-text"> Таке тут було не рідкістю. Тато якось називав це... «Гоп-стоп»?</p><p class="stories-text"> Едік, не розвертаючись, почав відступати, але і зі входу заступило ще четверо. Трясця.</p><p class="stories-text"> – Просто дайте піти, – тремтячим голосом мовив хлопчик.</p><p class="stories-text"> У них точно були інші плани.</p><p class="stories-text"> Один з нападників вже замахнувся був кулаком ззаду, аж дзвінкий удар чогось металевого дав Едіку секунду перевагу – він, спіткнувшись і присівши, вирвався із міцної хватки.</p><p class="stories-text"> Ґвалт в момент стих. Хтось із хлопців зразу зник за поворотом, вистромивши зацікавленого носа, хтось, потупцявшись на місці, сховав голову в плечах. Всі перебігли на інший бік арки, подалі від звуку. Лише Едік залишився стояти, як був.</p><p class="stories-text"> – Я думав, нашому трудязі нема часу на інші діла, – промовив хтось. Едік перелякано дивився то на високий силует з трубою в правиці, то на дворову шпану.</p><p class="stories-text"> З темряви вийшов рослий хлопець з їжаком рудого волосся на квадратній голові. Майже такого ж кольору, як цегляна стіна. Він ступав повільно, але впевнено, насувався, як паром. Ходуном водив туди-сюди щелепу. Та з характерним звуком хрустіла. За спиною ніс важкий рюкзак.</p><p class="stories-text"> Врешті обернувся до ватажка, твердо мовив:</p><p class="stories-text"> – Тобі немає що робить?</p><p class="stories-text"> – Тебе це їбати не повинно, – відповів курдупель, але якось невпевнено. А потім зненацька пом'якшився: – З роботи ідеш?</p><p class="stories-text"> – Тебе це їбати не повинно. Залиш дитину в спокої.</p><p class="stories-text"> Їхній діалог був дивним. Едік ніби і розумів все, але суті все одно не вловлював. Він наче дивився серіал, пропустивши початок сезону.</p><p class="stories-text"> Тим часом рятівник проходив далі, сховав наполоханого хлопчика за спиною. Секундно обернувся – глянув на врятованого – і цієї секунди вистачило, щоб юрба з диким вереском кинулася на них.</p><p class="stories-text"> Едік зажмурився і, чиркнувши стіну долонею, вибіг з провулку.</p><p class="stories-text"> </p><p class="stories-text"> Хлопець йшов додому без обіцяного пакету – вже сутеніло, і тільки диво врятувало його чи то від смерті, чи то від побиття – але незнайоме гаряче буріння всередині змусило Едіка все таки сповільнити крок.</p><p class="stories-text"> У «дива» було ім'я, якого Едік навіть не знав.</p><p class="stories-text"> Так не можна.</p><p class="stories-text"> Хлопець зупинився якраз біля поліклініки. Став, як стовп, посеред вулиці. Бабусі на лавочках перевели на нього погляди. Люди роздратовано змінили маршрут – доводиться обходити!</p><p class="stories-text"> Едік розвернувся на п'ятах і чимдуж попрямував назад до арки. Чим ближче підходив – тим швидше біг.</p><p class="stories-text"> Не можна так.</p><p class="stories-text"> Едік лише зараз помітив, що ця частина району ще більш відлюдькувата і пуста, ніж інші. Як йому взагалі прийшло в голову піти цією дорогою?</p><p class="stories-text"> Хлопець обережно пройшов по клумбі, потоптавши залишки хризантем. Прислухався. Від арки не йшло жодного звуку. Тільки свист вітру. Пахло сирою землею і чимось смачним з відчиненого балкону на другому поверсі.</p><p class="stories-text"> Рятівник сидів на землі, спертий спиною об стіну. «Голова», – підсумував Едік. Рану на рудій потилиці не помітити було важко, навіть зважаючи на те, що і волосся, і цеглини були схожих відтінків. Кров вже встигла трішки засохнути на плечах і вусі. Рюкзака поруч не було. Як і будь-яких інших людей.</p><p class="stories-text"> – Гей, – Едік обережно торкнувся куртки рятівника, і лише потім усвідомив, що той може бути вже півгодини як мертвим.</p><p class="stories-text"> А він залишив відбитки.</p><p class="stories-text"> Відсіпнувся. Крикнув:</p><p class="stories-text"> – Гей? Чувак? Ти як?</p><p class="stories-text"> «Чувак» не відповів. Бліде, майже зелене обличчя лежало нерухомо на плечі. Струйка крові на скроні засохла і прилипла до шкіри. Але Едік видихнув з полегшенням – світлі вії рухалися, очне яблуко ворушилося під заплющеними повіками. Значить, він таки живий.</p><p class="stories-text"> Коли Мельник витягнув смартфон, щоб подзвонити в швидку і мамі, хлопець на землі застогнав.</p><p class="stories-text"> – Ти як? – Едік присів поруч. – Ти мене чуєш?</p><p class="stories-text"> Рудий прокашлявся і кивнув, насилу розплющивши очі. Він виглядав, як осліплий, із засипаною в очні яблука манкою. Пару разів покліпав – і білість зняло, лише набряк лишився, але Едік все одно злякався і потягнувся рукою:</p><p class="stories-text"> – Ти мене бачиш нормально? Голова не крутиться? Я викличу швидку.</p><p class="stories-text"> – Бля, від'їбись, – рятівник відмахнувся і повернувся боком. Сперся рукою об стіну. – Ти врятований, пиздуй звідси.</p><p class="stories-text"> – У тебе кров... – спантеличено мовив Едік.</p><p class="stories-text"> – Ніби перший раз, – напівлежачий плюнув кров'ю на асфальт і почав вставати. Зиркнув на досі простягнуту долоню. Нахмурився. – А в тебе?</p><p class="stories-text"> Едік спантеличено глянув на свою долоню. Та була вкрита шаром пилу, з яким змішалася кров.</p><p class="stories-text"> – Об стіну, – коротко відповів хлопчик. – Чиркнув.</p><p class="stories-text"> – Треба обробити, щоб якусь заразу не занести, – відповідально мовив другий. Потім додав: – У мене так вітчим здох.</p><p class="stories-text"> – Тобі явно більше мого допомога треба, – Едік підліз під руку і перехопив свого рятівника за плечі. Підтягнув. Сам не знав, звідки в ньому взялася така сміливість. Ніби це не він щойно нісся зі всіма вітрами додому.</p><p class="stories-text"> Рудий пробурчав, але сильно не пручався. Не в його ситуації було сперечатися. Він і так ледь стояв на ногах. Коліна помітно тремтіли.</p><p class="stories-text"> – Тіма, – коротко сказав рудий. Нотка вдячності і м'якості промайнула в цих чотирьох буквах.</p><p class="stories-text"> – Я Едік, – Мельник посміхнувся. ‒ Едік Мельник.</p><p class="stories-text"> – Не шлявся б ти сам вечорами тут, Едік.</p><p class="stories-text"> – Веди давай.</p><p class="stories-text"> Едік не знав, чому, не міг виловити логічний ланцюжок, але він відчув дивне: щось затріпотіло біля серця, стислось і заскрипіло. Цьому не було ніякого логічного пояснення, але тато завжди казав, щоб він не шукав логічних пояснень емоціям. Тому хлопчик і не намагався. Йшов, куди новий знайомий велів йти, і почувався найпотрібнішою людиною на планеті.</p><p class="stories-text"> </p><p class="stories-text"> Тимофій, притримуючи великим пальцем олов'яну кришку графина, налив в обидві склянки домашнього горіхового вина. Голосно відсьорбнув, відкинувся на спинку стільця. Він дивився на Едіка, посміхаючись, і усмішка ця була винятково паскудною. Той зітхнув і сховав обличчя в руках. Ну, хіба можна було щось не пробачити цій харизматичній морді?</p><p class="stories-text"> – Колись я тебе вб'ю, – врешті промовив Мельник.</p><p class="stories-text"> – З нетерпінням буду чекати, – усмішка так і не спала з Тіминого обличчя. Навпаки, після цих слів ще дужче розцвіла. – Не забудь пов'язать червону стрічку на мою могилу!</p><p class="stories-text"> – Обов'язково.</p><p class="stories-text"> </p><p class="stories-text"> Чорні цяточки, що здійнялися по світлому, посмугованому хмарами небу, майже не привернули увагу людей. Їх було багато. Птахи парили, виписуючи правильні кола, потім різко падали й відразу злітали, тріпочучи крилами. Щось їх сполохало. Процесія вже давно почимчикувала геть широкою дорогою кладовища, і лише рудий хлопець в воєнній формі залишився поруч зі свіжою могилою. Мовчав і дивився, як довга червона стрічка розвивається на вітру.</p><p class="stories-text"> </p>
                </div>
            </div>

        </div>
    </section>

    <footer>
        <div class="footer-container">
            <p class="annotations">Все захищено авторськими правами - Журнал "Аполог"</p>
        </div>
    </footer>

    <button id="back-to-top" class="up-btn"><i class="fa-solid fa-angles-up"></i></button>

    </div>

    <script src="./script.js"></script>

</body>
</html>