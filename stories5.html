<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>АПОЛОГ. Випуск №10.</title>
    <link id="mainPageCssLink" rel="stylesheet" href="./style.css">
    <link rel="apple-touch-icon" sizes="180x180" href="./favicons/">
    <link rel="icon" type="image/png" sizes="32x32" href="./favicons/actual-removebg-preview.png.png">
    <link rel="icon" type="image/png" sizes="16x16" href="./favicons/actual-removebg-preview.png.png">
    <link rel="manifest" href="./favicons/site.webmanifest">
    <link rel="mask-icon" href="./favicons/safari-pinned-tab.svg" color="#000000">
    <meta name="msapplication-TileColor" content="#fffefa">
    <meta name="theme-color" content="#ffffff">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Caveat:wght@400;700&display=swap" rel="stylesheet">
    <script src="https://kit.fontawesome.com/6c531ec574.js" crossorigin="anonymous"></script>
</head>

<body>

    <div class="wrapper">

        <div class="stories-header">
            <div class="hamburger-menu">
                <input id="menu__toggle" type="checkbox">
                <label class="menu__btn" for="menu__toggle">
                    <span></span>
                </label>
                <ul class="menu__box">
                    <li><a class="menu__item" href="./stories6.html">НАСТУПНЕ ОПОВІДАННЯ</a></li>
                    <li><a class="menu__item" href="./stories4.html">ПОПЕРЕДНЄ ОПОВІДАННЯ</a></li>
                </ul>
            </div>
            <div class="stories-sub-header">
                <div class="main-btn-container">
                    <a href="./index.html">
                        <img src="./images/лого-removebg-preview.png" class="logo-img" alt="logo">
                    </a>
                </div>
            </div>
            <div class="theme-container pl">
                <input type="checkbox" name="" id="theme" hidden>
                <label class="changeThemeBtn" for="theme"><i class="fa-solid fa-gear"></i></label>
            </div>
        </div>

        <!-- MAIN CONTENT -->
        <section class="main-stories-content">
            <div class="main-sidebar">
                <a href="./stories6.html" class="episode-link">НАСТУПНЕ ОПОВІДАННЯ</a>
                <a href="./stories4.html" class="episode-link">ПОПЕРЕДНЄ ОПОВІДАННЯ</a>
            </div>

            <div class="stories-container">
                <div class="stories-item">
                    <div class="stories-title-container">
                        <div class="title-text-container">
                            <p id="stories1" class="stories-title">Етюд</p>
                            <p class="annotations">Автор: Крістіна Волкова</p>
                            <p class="annotations">
                            </p>
                        </div>
                        <img src="./images/stories5.jpg" class="stories-img" alt="">
                    </div>
                    <div class="stories-text-container">
                        <p class="stories-text">
                        <p class="stories-text">– Ось чудове місце, – сказала Ліка, вказуючи на димно-зелені хащі обведені тінню від яблуні у майже правильне коло. Враховуючи що ми вже з півгодини йдемо по пояс у траві під пекучим сонцем, будь-яке місце здається непоганим.</p><p class="stories-text"> – Ти впевнена? – питаю я, посміхаючись.</p><p class="stories-text"> – Так, ідеально, – каже Ліка і постукує по стовбуру дерева, ніби щось перевіряючи.</p><p class="stories-text"> Я дістаю з наплічника ковдру, яка зависає на високій траві як килим-ґвинтокрил. Ліка пірнає на неї, як у море і, витягнувши руки і ноги, солодко позіхає, дивлячись у блакитне, без жодної хмаринки небо. Я оглядаю яблуню, але на ній тільки маленькі зморщені яблучка, що зогнили, так і не дозрівши. Тільки початок серпня, і стоїть невимовно густа спека, слабкий вітерець рухається десь над нею, залишаючи у застиглому повітрі брижі, ніби на поверхні желе, але кроки осені невідворотні – в цих гнилих яблуках, в кольорі листя.</p><p class="stories-text"> – Що замислився? – питає Ліка. Вона лежить горілиць на ковдрі, і її очі дивляться на мене з землі як розумні рослини.</p><p class="stories-text"> Я дивлюся на свою руку на гілці яблуні, на шкіряний з золотим сонцем браслет, що вона подарувала мені невдовзі після нашого знайомства, і згадую, як так само дивився на нього в такий же пекучий день, стоячи на пустій дорозі і сподіваючись спіймати машину. П'ять років тому, коли ми з Лікою їхали автостопом на море, життя здавалося зовсім іншим. Хоча що змінилося?</p><p class="stories-text"> – Нічого, – кажу я і теж стукаю по яблуні, як це робила вона.</p><p class="stories-text"> – Хто би міг подумати, що у міському парку є такі дикі місцини.</p><p class="stories-text"> – Парк великий, – сказав я. – В ньому своє повноцінне життя, обабіч головних доріг.</p><p class="stories-text"> – Так, місцеві комахи і не знають, що вони столичні жителі, – засміялась вона. – Знаєш, – додала вона, підводячись. – Раніше життя мало інший смак... Ніби існує фундаментальна справедливість. Ніби світ мене бачить.</p><p class="stories-text"> – Що ти маєш на увазі?</p><p class="stories-text"> – Не знаю, – вона хитнула головою. – Ось я прим'яла траву і, напевне, розчавила комах. Тепер трава буде рости під іншим кутом, але галявина і далі залишиться такою ж гарною. Мирною. В нашому світі вбивство – це норма. Кожен день. У словах і діях. Ми можемо його лише трохи зменшити. Ми можемо його хоча б побачити. Раніше я не помічала, що постійно вбиваю.</p><p class="stories-text"> – Що ти таке кажеш? – мені стало ніяково.</p><p class="stories-text"> – Не знаю. Напевне, я просто дорослішаю.</p><p class="stories-text"> – З віком в житті залишається все менше загадок, – сказав я.</p><p class="stories-text"> – Але це тільки здається. Подивися, який день! Ти не знаєш, що робить його таким гарним.</p><p class="stories-text"> – Твоя правда, – відповів я.</p><p class="stories-text"> – Колись і його ми будемо згадувати, як загублений рай.</p><p class="stories-text"> Я тільки хмикнув. З одного з дерев зірвалися дві птахи і полетіли високо, туди, де повітря, видно, ще не застигло, як кисіль. Вдалині я помітив ще декілька яблунь.</p><p class="stories-text"> – Піду пошукаю тобі яблучка, – сказав я.</p><p class="stories-text"> – Добре, – відповіла Ліка, знову вмощуючись на ковдрі.</p><p class="stories-text"> Варто було вийти із затінку, як спека закутала мене у своє вовняне пальто. Довелося довго сперечатися з високою травою, щоб дійти до першої яблуні. Вітер зовсім полишив свої спроби розрядити ситуацію, і дерево стояло непорушно, наче намальоване. Я обмацав шершаві гілки, ніби впевнюючись, що вони існують. Дерево виглядало таким сухим, і наче просило пити. Я згадав дивні Лікіни роздуми і спитав себе, чи не повинен я поділитися з ним водою. Дволітрова пляшка лежала у мене в наплічнику. Вона запітніла, і її волога прямо зараз роз'їдала тканину моєї сумки. Мертвому виробу вода непотрібна, зате потрібна живій рослині. Але не я її посадив. Хто б садив яблуню в такому дивному місці? Це дичка, вона виросла сама, бере воду з-під землі і ні від кого не залежить. Але я вважаю, що можу зірвати з неї два соковитих яблука, ні, навіть чотири, ось так – на верхній гілці я бачу чудові плоди. Врешті, все вирішує сила. Я знову пірнаю у спеку і повертаюся до галявини. Ліки немає на ковдрі. Я кладу яблука і лягаю на живіт. Висока трава перед моїм обличчям робить місце відпочинку схованкою. Вона стоїть стіною, затишна та добра. Я їм очима її зелень, як дбайливо приготовлений сніданок. Природа – це мати, а я її дитина. Приємно бути маленьким, коли мати така турботлива. Я посміхаюся їй та ласкаво проводжу рукою по стеблам, лоскотним і прохолодним.</p><p class="stories-text"> Мені набридає лежати, і я підводжуся. Я йду трохи вперед і сходжу на невеликий пагорб. З нього я бачу маленьке озеро, біля якого сидить Ліка і розмовляє з якоюсь дівчиною. Я споглядаю за ними деякий час, слухаючи спів пташки. Нарешті, Ліка підводиться. Я бачу, що вона зняла взуття і намочила ноги по коліна. Вона повільно підіймається до мене і виглядає дуже щасливою:</p><p class="stories-text"> – В країні цієї дівчини сьогодні закінчилася війна!</p><p class="stories-text"> – Хіба десь була війна? – питаю я.</p><p class="stories-text"> </p><p class="stories-text"> </p>
                        </p>
                    </div>
                </div>

            </div>
        </section>

        <footer>
            <div class="footer-container">
                <p class="annotations">Все захищено авторськими правами - Журнал "Аполог"</p>
            </div>
        </footer>

        <button id="back-to-top" class="up-btn"><i class="fa-solid fa-angles-up"></i></button>

    </div>

    <script src="./script.js"></script>

</body>

</html>