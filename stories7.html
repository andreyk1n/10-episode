<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>АПОЛОГ. Випуск №10.</title>
    <link id="mainPageCssLink" rel="stylesheet" href="./style.css">
    <link rel="apple-touch-icon" sizes="180x180" href="./favicons/">
    <link rel="icon" type="image/png" sizes="32x32" href="./favicons/actual-removebg-preview.png.png">
    <link rel="icon" type="image/png" sizes="16x16" href="./favicons/actual-removebg-preview.png.png">
    <link rel="manifest" href="./favicons/site.webmanifest">
    <link rel="mask-icon" href="./favicons/safari-pinned-tab.svg" color="#000000">
    <meta name="msapplication-TileColor" content="#fffefa">
    <meta name="theme-color" content="#ffffff">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Caveat:wght@400;700&display=swap" rel="stylesheet">
    <script src="https://kit.fontawesome.com/6c531ec574.js" crossorigin="anonymous"></script>
</head>

<body>

    <div class="wrapper">

        <div class="stories-header">
            <div class="hamburger-menu">
                <input id="menu__toggle" type="checkbox">
                <label class="menu__btn" for="menu__toggle">
                    <span></span>
                </label>
                <ul class="menu__box">
                    <li><a class="menu__item" href="./stories6.html">ПОПЕРЕДНЄ ОПОВІДАННЯ</a></li>
                </ul>
            </div>
            <div class="stories-sub-header">
                <div class="main-btn-container">
                    <a href="./index.html">
                        <img src="./images/лого-removebg-preview.png" class="logo-img" alt="logo">
                    </a>
                </div>
            </div>
            <div class="theme-container pl">
                <input type="checkbox" name="" id="theme" hidden>
                <label class="changeThemeBtn" for="theme"><i class="fa-solid fa-gear"></i></label>
            </div>
        </div>

        <!-- MAIN CONTENT -->
        <section class="main-stories-content">
            <div class="main-sidebar">
                <a href="./stories6.html" class="episode-link">ПОПЕРЕДНЄ ОПОВІДАННЯ</a>
            </div>

            <div class="stories-container">
                <div class="stories-item">
                    <div class="stories-title-container">
                        <div class="title-text-container">
                            <p id="stories1" class="stories-title">Три спалахи</p>
                            <p class="annotations">Авторка: Саша Горобець</p>
                            <p class="annotations">
                            </p>
                        </div>
                        <img src="./images/stories7.jpg" class="stories-img" alt="">
                    </div>
                    <div class="stories-text-container">
                        <p class="stories-text">
                        <p class="stories-text"><b>Перший спалах. Зйомка руху.</b></p><p class="stories-text"> Вона лежала на задньому сидінні синьої автівки з вінцями іржі над колесамими. Асфальтоване шосе намотувалося на них, як кінострічка на шпулю, транслюючи в моїй голові до біса нудний фільм. Однакові будинки з однаково акуратними газонами, і тин кожного з них обплітали вульгарно-жовті квіти, притуляючись своїми пелюстками до широких парканів. Камера моїх очей фіксувала тільки повороти та стрілку на панелі з бензином, але її ноги, довгі й без панчіх, інколи проминали 25-тим кадром, збуджуючи увагу і змушуючи відривати очі від керма. І от я підняв на неї очі.</p><p class="stories-text"> У дзеркалі відбивалися мої спітнілі скроні та її мовчазне обличчя в оберемку скуйовдженого чорного волосся. Стояла невимовна спека, тож я опустив скло ще нижче, а щоб не слухати густу тишу, створену сонцем у спраглому замісті, я підкрутив радіо.</p><p class="stories-text"> Повідомляли про учорашнє вбивство, прогноз погоди (ніби моя мокра сорочка її не відчувала), результати чергового матчу мені-начхати-з-чого. У розпачі я перемикнув на іншу хвилю. Нудьга. Усе просякло нудьгою. Ніколи цей білий шум не розповідав щось дійсно вартісне. Красу і сенс я споглядав лише у її білому тілі, що вигравало перлиною у світлі вікна. Заздрощі сліпили мені очі, коли бачив, як тіні будинків торкаються її шкіри і байдуже тікають геть під колеса машини.</p><p class="stories-text"> Я вдарив по керму і повернув на ліво. Автівка була стара, тож її трохи заносило, через що моя пасажирка здригнулася і нахилилася в бік.</p><p class="stories-text"> Залишилось ще трохи, і ми будемо вдома.</p><p class="stories-text"> <b>Другий спалах. Довга експозиція зі стороннім предметом у кадрі.</b></p><p class="stories-text"> Я відкрив пляшку вина і голкою торкнувся обсидіанових полів платівки. До вух линула музика Амадея-панка, що народжувала у мені бажання малювати чуже тіло на моїй канапі у дзеркалах й спалахах. Я підійшов до неї і туманними очима роздивлявся згин ліктя, трохи паперово-шершавий. Але довго я не встояв, бо вино, здається, перелилося у ноги і змусило танцювати, вигинаючись неначе лоза. Я наблизився до фіранок і закрив кімнату від пекельного ока західного сонця, зробивши оберт з бокалом у руці. Це моє побачення з нею, це моя вечірка.</p><p class="stories-text"> Я провів рукою по її волоссю, змішуючи аромат дівочого тіла і алкоголю. Я відкрутив ліву її ногу і торкнувся вустами коліна. Пусті зіниці ніби заховалися від сорому через оголений шарнір. Я зняв праву руку з ліктя і наблизив до рота. Але тендітну мить розірвав телефонний дзвінок. У люті я був змушений покласти обожнювану ручку і зняти слухавку.</p><p class="stories-text"> - Що? Я зайнятий, саме працюю на нову виставку.</p><p class="stories-text"> - Вибач, я тільки новини прочитав. Бідна дівчинка. Можливо варто перенести твою виставку через це, не на часі. ЇЇ мати невтішна.</p><p class="stories-text"> - Я так довго працював і от нарешті знайшов натхнення для зірки задуму.</p><p class="stories-text"> - Я все розумію, але смерть трубачки шкільного клубу може лягти тінню підозри на тему тво..</p><p class="stories-text"> - Вона була мажореткою, і я співчуваю, але вбивство не затьмарить світло мистецтва. А, можливо, навіть допоможе дівчинці стати шедевром.</p><p class="stories-text"> Я поклав слухавку і блиснув очима. На мене чекала кістляві зап’ястя і помережані механічними згинами тонкі пальці, котрі ніби манили мене до себе на чорній оксамитовій подушці.</p><p class="stories-text"> <b>Третій спалах. Розфокус.</b></p><p class="stories-text"> І я взяв її на руки. З краєчку мого ока плавало відображення червоної пір'їни її ківеру. А бутафорський жезл я відкинув до програвача, змінюючи ритм пісні. І у плавних обертах наших тіл тане кімната, перетворюючись на хвилі різнокольорових ліхтарів.</p><p class="stories-text"> Ідея промайнула у мені. Вогні. Так. Я переніс її у студію. Свідомість паморочилася і від вина, і від полірованого кришталю її краси.</p><p class="stories-text"> Я зачесав волосся, торкнувся підборіддя і направив промінь лампи сонячного світла у темінь зіниць. Неживий блиск на грудях нагадував тільки-но зламану крижину по холодній весняній воді. І думка моя пливла услід їй, доганяючи мить ліхтарного сяяння.</p><p class="stories-text"> Тіло її пожирав лискучий об'єктив мого чорного ока. У вигинах плівки карбувалася абстракція її ліній, а білі стегна проявлялися в червоній кімнаті. Руки мої тряслися і формували розмиту дівчину у ламаних стінах студії.</p><p class="stories-text"> Ти найкраща лялька із усіх створених, й у хімічному складі прояву фотографії я закарбую твою мідно-гіпсову юність на багато років, аж поки сонячні промені не випалять тебе із газетних шпальт.</p><p class="stories-text"> </p>
                        </p>
                    </div>
                </div>

            </div>
        </section>

        <footer>
            <div class="footer-container">
                <p class="annotations">Все захищено авторськими правами - Журнал "Аполог"</p>
            </div>
        </footer>

        <button id="back-to-top" class="up-btn"><i class="fa-solid fa-angles-up"></i></button>

    </div>

    <script src="./script.js"></script>

</body>

</html>