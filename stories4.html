<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>АПОЛОГ. Випуск №10.</title>
    <link id="mainPageCssLink" rel="stylesheet" href="./style.css">
    <link rel="apple-touch-icon" sizes="180x180" href="./favicons/">
    <link rel="icon" type="image/png" sizes="32x32" href="./favicons/actual-removebg-preview.png.png">
    <link rel="icon" type="image/png" sizes="16x16" href="./favicons/actual-removebg-preview.png.png">
    <link rel="manifest" href="./favicons/site.webmanifest">
    <link rel="mask-icon" href="./favicons/safari-pinned-tab.svg" color="#000000">
    <meta name="msapplication-TileColor" content="#fffefa">
    <meta name="theme-color" content="#ffffff">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Caveat:wght@400;700&display=swap" rel="stylesheet">
    <script src="https://kit.fontawesome.com/6c531ec574.js" crossorigin="anonymous"></script>
</head>
<body>
    
    <div class="wrapper">

        <div class="stories-header">
            <div class="hamburger-menu">
                <input id="menu__toggle" type="checkbox">
                <label class="menu__btn" for="menu__toggle">
                  <span></span>
                </label>
                <ul class="menu__box">
                  <li><a class="menu__item" href="./stories5.html">НАСТУПНЕ ОПОВІДАННЯ</a></li>
                  <li><a class="menu__item" href="./stories3.html">ПОПЕРЕДНЄ ОПОВІДАННЯ</a></li>
                </ul>
            </div>
            <div class="stories-sub-header">
                <div class="main-btn-container">
                    <a href="./index.html">
                        <img src="./images/лого-removebg-preview.png" class="logo-img" alt="logo">
                    </a>
                </div>
            </div>
            <div class="theme-container pl">
                <input type="checkbox" name="" id="theme" hidden>
                <label class="changeThemeBtn" for="theme"><i class="fa-solid fa-gear"></i></label>
            </div>
        </div>

        <!-- MAIN CONTENT -->
    <section class="main-stories-content">
        <div class="main-sidebar">
            <a href="./stories5.html" class="episode-link">НАСТУПНЕ ОПОВІДАННЯ</a>
            <a href="./stories3.html" class="episode-link">ПОПЕРЕДНЄ ОПОВІДАННЯ</a>
        </div>

        <div class="stories-container">
            <div class="stories-item">
                <div class="stories-title-container">
                    <div class="title-text-container">
                        <p id="stories1" class="stories-title">Кіт Васько</p>
                        <p class="annotations">Авторка: Ірина Горденко</p>
                        <p class="annotations">
                        </p>
                    </div>
                    <img src="./images/stories4.jpg" class="stories-img" alt="">
                </div>
                <div class="stories-text-container">
                    <p class="stories-text">
                   <p class="stories-text">Дід Андрій в усьому любив порядок і ніколи не сидів без діла. Бувало зайдеш до нього по щось, а то й так поговорити, так він то в курнику гребеться, то на городі поле бур’яни. А найбільше діду подобалося заготовляти дрова. Піде у стару школу, притягне звідти ломачок, порубає, поскладає одну до одної щільненько, накриє старим шифером, щоб не намокли в дощ. А тоді знову в стару школу. Насправді від школи жодної цеглини не залишилося. Заросло все хащами, кленчаками. Та старі люди називали ту місцину школою, бо ж колись училися там до четвертого класу.</p><p class="stories-text"> Трава в діда завжди покошена у дворі й навколо двору. Зелено, затишно, квітнуть півонії, дозрівають яблука й груші в садку. Єдине, що муляло діду Андрію очі, так це сусідська хата. Зиркне скоса в той бік, на облуплені стіни, візьметься правою рукою за серце, похитає сивою головою та й піде. Не могли колись дві сестри поділити батьківське обійстя, пересварилися, покинули й не приїздять багато років. Може й повмирали вже. Довго стояла хата пусткою, будяки у вікна заглядали, без коси й у двір не зайти.</p><p class="stories-text"> Якось навесні, коли птахи вже на повну виспівували пісень, а від сонячного тепла тріскали бруньки на деревах, ожила й хата. Ще взимку, а може й восени, з’явився в селі Василь. Не старий, але згорблений, змучений чоловік, зморшки щедро покреслили його обличчя. Кошлате волосся, здавалося, ніколи не бачило гребінця. Блукав по світу, де й загубив жінку, дітей, а разом з ними й документи. Сільські баби говорили, що в усьому горілка винна. Спершу прибився Василь до фермера. Виконував різну роботу: воду носив, гній вичищав, годував тварин. Так на фермі й жив, серед корів і свиней. На харчі й на пляшку заробляв.</p><p class="stories-text"> Навесні виділили хату Василю. Фермер подбав. Отак він і став сусідом діда Андрія. Допомагав односельцям: кому дров нарубати, кому покосити й поносити сіно, на часник й цибулю накопати. З того й жив. Дід Андрій часом визирне з-за паркана, побачить, як Василь, хилитаючись, додому вертається з заробітків. Не раз було, що падав біля хвіртки, не в силах дійти до хати, та й засинав, як та собака. Дід Андрій плюне, вилається та йде далі поратися.</p><p class="stories-text"> Була неділя. Храм у селі. Вийшов дід Андрій з хати, огледів обійстя. Неподалік греблися кури, собака спав у холодку. Тихо, навіть вітер листям не шелесне. Надумав дід провідати сусіда. Робити все одно нічого не можна – свято ж. Нарізав хліба, ковбаси, взяв пляшку, огірків і пішов.</p><p class="stories-text"> – Зі святом, Василю! Ось вирішив привітати тебе, – сказав дід Андрій, прочиняючи хвіртку.</p><p class="stories-text"> – Заходьте, заходьте! – зрадів гостю й гостинцям Василь.</p><p class="stories-text"> Він сидів на лаві біля хати, виставивши обличчя сонцю. Угледівши біленьку, пішов до хати за чарками. Тим часом дід Андрій розклав своє нехитре пригощання на лаві.</p><p class="stories-text"> – Ти їж, Василю, я не буду, вдома є ще, – припрошував дід, підсуваючи до Василя тарілку з наїдками.</p><p class="stories-text"> Василь випив чарку й став закушувати хлібом. А ковбасу не їв.</p><p class="stories-text"> – Ти що ковбаси не їси, не любиш? – здивувався дід.</p><p class="stories-text"> – Люблю, але нехай Ваську буде, – Василь почухав рудого кота за вушком, який лащився коло нього, випрошуючи шматочок.</p><p class="stories-text"> – Васько твій нехай мишей ловить, – аж образився дід Андрій. Він і сам не часто купував ту ковбасу. А тут ще й усе коту.</p><p class="stories-text"> – Так він ловить мишей, і щурів ловить. А часом хочеться йому щось смачненьке, – відповів Василь, віддаючи останній шматок Ваську.</p><p class="stories-text"> «Бач, смачненького захотілося», – повторював собі під носа дід Андрій, повертаючись додому. Проходячи повз собаку, зупинився, і на якусь мить вони зустрілися поглядами. Палкан не витримав першим, відвів очі, підстрибнув і тихо заскавучав, а потім довго дивився услід, проводжаючи до хати. Дід Андрій завжди лягав рано, але того вечора ніяк не міг заснути. Раз у раз перед очима виникав сумний погляд Палкана. Думки вертілися в голові, обганяючи одна одну. І врешті заколисали.</p><p class="stories-text"> Наступного ранку дід Андрій знову зустрівся з Палканом поглядами, але цього разу він першим відвів очі, швиденько дістав загорнутий у серветку шматочок сиру і простягнув Палкану. З того часу все частіше став йому кидати крадькома, мов ховаючи від себе, щось смачне. Палкан радісно доганяв діда, тикався носом у його штані, залишаючи мокрі сліди й намагаючись злизати всі зморшки з натруджених долонь. «Досить, досить, не самі ж кістки тобі їсти», – говорив дід Андрій, що не звик до вияву такої собачої уваги.</p><p class="stories-text"> </p><p class="stories-text"> Кілька років минуло, як не стало Василя. Таки погубила його горілка. Вкотре опустіло подвір’я. Та й хати нема вже. Сильний вітер повалив стару вишню, яка зі страшним тріскотом впала на дах, заваливши хату. Стоять потріскані глиняні стіни, не раз змиті дощами, завіяні снігами. А як сонечко пригріє, сяде дід Андрій на лавці біля хати, гляне на сусідське подворище, зітре сльозу. «Це від сонця, від сонця все», – виправдовується перед рудим котом дід Андрій.</p><p class="stories-text"> Відколи помер Василь, Васько перебрався жити до діда Андрія, бо ж так хочеться інколи чогось смачненького.</p><p class="stories-text"> </p>
                </div>
            </div>

        </div>
    </section>

    <footer>
        <div class="footer-container">
            <p class="annotations">Все захищено авторськими правами - Журнал "Аполог"</p>
        </div>
    </footer>

    <button id="back-to-top" class="up-btn"><i class="fa-solid fa-angles-up"></i></button>

    </div>

    <script src="./script.js"></script>

</body>
</html>